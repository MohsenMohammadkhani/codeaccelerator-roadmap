کیک‌بوکسینگ    ترکیبی از رشته‌های تکواندو و بوکس است. کیک بوکسینگ ورزشی رزمی است که پیشینه آن به دهه‌ ۱۹۶۰ بازمی‌گردد. به‌طور کلی هدف از تمرینات کیک بوکسینگ، دفاع از خود و به‌دست آوردن آمادگی جسمانی، همچنین استفاده به‌عنوان ورزش رزمی است. کمربندهای کیک بوکسینگ به صورت فدراسیونی به این ترتیب می‌باشد: سفید، زرد، نارنجی، سبز، آبی، قهوه‌ای، مشکی، دان ۱ تا دان ۹ و کمربند فایتری.

ریشهٔ اصلی شکل‌گیری رشته کیک‌بوکسینگ به ۲۰۰۰ سال پیش در آسیا بازمی‌گردد. کیک بوکسینگ ژاپنی در دههٔ ۱۹۶۰ میلادی ایجاد شد و رقابت‌های آن از همان دهه آغاز گردید. بنیان‌گذاران رشته کیک‌بوکسینگ، اوسامو ناگوچی و تاتسو یامادا می‌باشند. کیک بوکسینگ آمریکایی نیز در دهه ۱۹۷۰ میلادی به وجود آمد. بنیان‌گذاران کیک بوکسینگ در غرب  جو لوئیس ،  بیل والاس ،  جف اسمیت  و جری بیزلی  می‌باشند. کیک بوکسینگ را می‌توان ورزش رزمی تلفیقی دانست، که در آن از روش‌های رشته‌های مختلف رزمی استفاده شده‌است.